

NOMARO DE KUNLABORINTOJ
La valora helpo, kiun multaj personoj donis al la aŭtoroj de unuopaj ĉapitroj en diversaj formoj, estas danke rekonita en la Antaŭparolo. Iliaj nomoj kun koncizaj informoj pri la karaktero de la kontribuoj aperas en la suba listo, aranĝita laŭ ĉapitroj:

Ĉap. 4: Günther Becker liveris plurajn utilajn informojn.

Dua Parto (Ĉap. 5-10): Valorajn sugestojn donis R. Haupenthal kaj Simo Milojević. Informojn pri tradukoj el naciaj literaturoj liveris William Auld (angla), † D-ro Italo Chiussi (araba), Venelin Mitev (bulgara), D-ro Vlastimil Novobilský (ĉeĥa), D-ro Victor Sadler (ĉina), Poul Thorsen (dana), Jaan Ojalo (estona), P. de Smedt (flandra), D. B. Gregor (greka kaj latina), Hispana Esperanto-Federacio (hispana kaj kataluna), Baldur Ragnarsson (islanda), D-ino Clelia Conterno-Guglielminetti (itala), Miyamoto masao (japana), Mirdza Burgmeister (latva), † G. J. Degenkamp (nederlanda), R. P. Nogueira (portugala kaj brazila), Dao-anh-Kha (vjetnama). Skizon pri la kontribuo de Ĉeĥoj al la originala literaturo de Esperanto sendis D-ro V. Novobilský, kaj informojn pri tradukoj el Esperanto en naciaj lingvoj kaj pri Esperanto kiel “pontolingvo” donis D. B. Gregor.

Ĉap. 10: Roman Dobrzyński afable disponigis resumon de sia tezo pri la Esperanta gazetaro.

Ĉap. 11: Emilija Lapenna donis statistikajn informojn pri la Belartaj Konkursoj por 11.2, dum Z. Tiŝljar sendis materialojn pri PIF por 11.7.

Ĉap. 15: Manuskriptojn pri la Esperanto-Movado en diversaj landoj liveris Jorge Hess (argentina), F. R. Banham (aŭstralia), † D-ro E. J. Görlich (aŭstria), Norman Williams (brita), Nikola Aleksiev (bulgara), Jaroslav Mařík (ĉeĥoslovaka), Irja Klemola (finna), Jean Thierry (franca), Sokratis Sakellaropoulos (greka), Hispana Esperanto-Federacio (hispana), D-ro István Szerdahelyi (hungara), P. J. O’Reilly (irlanda), D-ro Ettore Aprosio kaj D-ro Carlo Minnaja (itala), Marinko Gjivoje (jugoslavia), Kanada Esperanto-Asocio (kanada), † G. J. Degenkamp (nederlanda), D-ro C. Støp-Bowitz (norvega), † William H. King (novzelanda), Jan Zawada (pola), Colin Beckford (sudafrika),

D-ro Arthur Baur (svisa), † E. Sonnenfeld (urugvaja), Mark Starr (usona), s-ino M. Haudebine kaj P. Daŝgupto (hinda), Miguel Pérez-González (kolombia), Prof. Salah Ghanem (libana), Carmel Mallia (malta), Dao-anh-Kha (vjetnama). Krome, disponigis materialojn aŭ donis sugestojn Fernand Roose (belga), R. P. Nogueira (brazila), O. C. Lange (dana), Prof. J. Régulo-Pérez (hispana), Miyamoto masao (japana), Jan Strönne (sveda), Ĉina Esperanto-Ligo (ĉina), Baldur Ragnarsson (islanda), † José Serrano (meksika).

Ĉap. 16: Manuskriptojn pri fakaj asocioj liveris Joachim Giessner (IFEF), Prof. D-ro Ivo Lapenna (IEAJ), Prof. D-ro Boža Popović (ISAE), Giuseppe Grattapaglia (IEKA), Hans Breitenbach (LIBE), Hermann Heiss (ELF), Tibor Sekelj (IGA), Niilo Kavenius (TEĴA), G. B. Briano (MEL), D-ro Wim de Smet (ORE), † Douglas Murphy (SEL), F. Morawetz (BLE), Stefan Maul (IKUE), H. A. de Hoog (KELI), Alfred G. Tucker (KES), Nikola Aleksiev (MEM), Umeda joŝimi (Oomoto). Krome, konsilojn kaj sugestojn donis D-ro Donald Broadribb (IABO), D-ro A. Albault (UMEA) kaj A. G. Tucker (IMRO).

Ĉap. 19: La unuan malneton tralegis kaj faris utilajn rimarkojn N. Barthelmess, E. Borsboom kaj S. Milojević.

Ĉap. 20: Prof. G. Waringhien kaj R. Haupenthal verkis 20.1; materialo disponigita de IEMW servis kiel bazo por verkado de 20.3; en la kompilado de 20.5 kunhelpis f-ino Marianne Vermaas; Jean Thierry liveris la manuskripton por 20.7.

Ĉap. 21: La aŭtoro dankas la estiĝon de la nun publikigita versio al la disponigo de informoj kaj konsiloj de multaj personoj, el kiuj estu menciitaj la jenaj: Isaj Dratwer, Marinko Gjivoje, Kobajaŝi cukasa, Kurisu kei, Prof. I. Lapenna, † Prof. Lucien Laurat, Mijake ŝihej, Miyamoto masao, † Nikolaj Rytjkov, † Hermann Theobald, D-ro Hj. Unger, L. Zaleski-Zamenhof. Helpis ankaŭ institucioj, inter kiuj Bundesarchiv Koblenz, Institute of Contemporary History (London) kaj Rijksinstituut voor Oorlogsdocumentatie (Amsterdam).

Persona indekso: Tazio Carlevaro.

Tema indekso: Henri Vatré.

Tuta Verko: Aparte menciinda estas la tre valora kontribuo de Henri Vatré, kiu, aldone al la tema indekso, plej atente tralegis la unuajn presprovaĵojn kaj helpis forigi, krom tajpaj, ankaŭ plurajn erarojn pri faktoj en diversaj partoj de la libro. Siavice, Simo Milojević multe helpis al la teknika redaktoro per konsiloj kaj sugestoj. La presprovaĵojn korektis ne nur la aŭtoroj kaj la sekretariino de CED Lj. Lapenna, sed ankaŭ, tre konscience, Robert Moerbeek, oficisto de la CO de UEA.

ENHAVTABELO
Nomaro de Kunlaborintoj
Antaŭparolo
UNUA PARTO
Esperanto kiel Solvo de la Lingva Demando en Mondaj Kadroj
ĈAPITRO 1
La Lingva Problemo en Internaciaj Rilatoj
1.1 KONCIZA HISTORIA TRARIGARDO  1.1.1 Enkondukaj Rimarkoj
1.1.2 La Latina kaj Franca Precedencoj
1.1.3 Angla-Franca Kunregado en la Ligo de Nacioj

1.2 NUNA SITUACIO  1.2.1 Oficialaj kaj Laboraj Lingvoj
1.2.2 Plia Komplikiĝo de la Problemo

1.3 DIVERSAJ ASPEKTOJ  1.3.1 Teknike-Lingva Aspekto
1.3.2 Socia Aspekto
1.3.3 Psikologia Aspekto
1.3.4 Jura-Politika Aspekto
1.3.5 Ekonomia Aspekto

1.4 SOLVO
1.5 ESENCA BIBLIOGRAFIO

ĈAPITRO 2
La Internacia Lingvo (Esperanto)
2.1 FAKTOROJ INFLUANTAJ LA LINGVO-EVOLUON  2.1.1 Lingvo kiel Socia Fenomeno
2.1.2 Diferencigaj Faktoroj
2.1.3 Unuecigaj Faktoroj
2.1.4 Evolutendenco

2.2 EKESTO DE LA INTERNACIA LINGVO
2.3 STRUKTURO KAJ VALORO  2.3.1 Deveno
2.3.2 Internacieco
2.3.3 Socia Portanto

2.4 EVOLUO
2.5 ESENCA BIBLIOGRAFIO

ĈAPITRO 3
La Esperanta Kulturo
3.1 KULTURO KAJ TRADICIO
3.2 KOLONOJ DE LA ESPERANTA KULTURO  3.2.1 Enkonduko
3.2.2 Organizita Movado
3.2.3 Esperanta Libraro
3.2.4 Esperantaj Eldonejoj
3.2.5 Esperantaj Bibliotekoj
3.2.6 Belartaj Konkursoj
3.2.7 Kulturaj Centroj
3.2.8 Lingvaj Institucioj: La Akademio
3.2.9 Esperantologia Literaturo

3.3 DE SKRIBA AL PAROLATA LINGVO  3.3.1 Signifo de la Parola Kulturo
3.3.2 Faktoroj

3.4 ESENCA BIBLIOGRAFIO

ĈAPITRO 4
Instruado de Esperanto
4.1 ENKONDUKO
4.2 ŜLOSILOJ
4.3 LERNOLIBROJ KAJ INSTRUAJ HELPILOJ  4.3.1 Nacilingvaj Lernolibroj
4.3.2 Internaciaj Lernolibroj
4.3.3 Libroj por Superaj Kursoj kaj Instruistoj
4.3.4 Helpaj Instruaj Rimedoj
4.3.5 Postredakta Noto

4.4 INSTRUMETODOJ
4.5 EKSTERLERNEJA INSTRUIĜO  4.5.1 Memlernantoj
4.5.2 Kursoj de Esperanto-Societoj
4.5.3 Aliaj Kursoj

4.6 LERNEJOJ KAJ UNIVERSITATOJ   4.6.1 Agadoj en Lernejaj Medioj  4.6.1.1 Antaŭ la Dua Mondmilito
4.6.1.2 Postmilita Periodo

4.6.2 Juraj Eblecoj por Instruado de Esperanto
4.6.3 Lernejoj kun Esperanto kiel Studobjekto
4.6.4 Universitatoj
4.6.5 Konkludaj Rimarkoj

4.7 ESENCA BIBLIOGRAFIO

DUA PARTO
Literaturo
ĈAPITRO 5
Karakterizoj de la Esperanta Literaturo
5.1 ESPERANTO KAJ LITERATURO
5.2 ESENCAJ TRAJTOJ  5.2.1 Enkonduko
5.2.2 Literaturscienca Studo pri Originalaj Esperanto-Verkistoj
5.2.3 Ĝeneralaj Karakterizoj de la Esperanta Literaturo

5.3 ESENCA BIBLIOGRAFIO

ĈAPITRO 6
Originala Beletro
6.1 LA MONDLINGVA SITUACIO INTER 1850 KAJ 1887  6.1.1 Mondlingvaj Provoj
6.1.2 Volapük

6.2 SOCIA KAJ HEJMA MEDIO DE L.L. ZAMENHOF
6.3 UNUAJ LINGVAJ PROVOJ
6.4 APERO DE LA “UNUA LIBRO”
6.5 L.L. ZAMENHOF: VERKARO KAJ SIGNIFO  6.5.1 Unuaj Verkoj
6.5.2 Instruaj Verkoj
6.5.3 Tradukaj Verkoj
6.5.4 Originalaj Poemoj
6.5.5 Originalaj Eseoj
6.5.6 Oratoraĵoj
6.5.7 Gazetartikoloj kaj Leteroj
6.5.8 Kolektitaj Verkoj

6.6 ORIGINALA BELETRO 1887-1918  6.6.1 Enkonduko
6.6.2 La Unuaj Komunaj Verkoj
6.6.3 La Poeziaj Skoloj de la Unua Periodo
6.6.4 La Prozaj Skoloj de la Unua Periodo
6.6.5 La Originala Teatro dum la Unua Periodo
6.6.6 Konkludaj Verkoj

6.7 ORIGINALA BELETRO 1919-1945  6.7.1 Poezio
6.7.2 Prozo
6.7.3 Teatro
6.7.4 Kulture Gravaj Verkistoj

6.8 ORIGINALA BELETRO 1945-1972  6.8.1 Poezio
6.8.2 Prozo
6.8.3 Teatro
6.8.4 Satiraj Verkistoj
6.8.5 Kulture Gravaj Verkistoj

6.9 ESENCA BIBLIOGRAFIO

ĈAPITRO 7
Traduka Beletro
7.1 ENKONDUKO
7.2 ĈEFAJ VERKOJ (alfabete laŭ lingvoj)
7.3 ANTOLOGIOJ DE TRADUKOJ  7.3.1 Enkonduko
7.3.2 La Unua Periodo
7.3.3 La Dua Periodo
7.3.4 La Tria Periodo

7.4 ESPERANTO KIEL FONTO-LINGVO  7.4.1 Scienca Literaturo
7.4.2 Beletro
7.4.3 Resume

7.5 ESPERANTO KIEL PONTO-LINGVO
7.6 ESENCA BIBLIOGRAFIO

ĈAPITRO 8
Scienca, Popularscienca kaj Faka Literaturo
8.1 ESPERANTO KAJ SCIENCO  8.1.1 La Lingva Problemo en la Scienco
8.1.2 Valoro de Esperanto por la Scienco

8.2 ESPERANTO KIEL RESUMLINGVO EN SCIENCAJ ELDONAĴOJ
8.3 VERKOJ LAŬ FAKOJ  8.3.1 Filozofio
8.3.2 Teologio kaj Religio
8.3.3 Religia Literaturo
8.3.4 Pacismo
8.3.5 Socialismo
8.3.6 Ekzaktaj Sciencoj kaj Naturaj Sciencoj
8.3.7 Sociaj Sciencoj
8.3.8 Arto
8.3.9 Kuirarto
8.3.10 Filatelo
8.3.11 Stenografio
8.3.12 Biografioj

8.4 ESENCA BIBLIOGRAFIO

ĈAPITRO 9
Fakaj Terminaroj
9.1 ĜENERALA PRISKRIBO  9.1.1 La Fakterminologia Lingvoproblemo
9.1.2 Tutmonda Fakterminologia Situacio
9.1.3 Historia Skizo de la Fakterminologio en Esperanto
9.1.4 Strukturo de la Terminaroj
9.1.5 Scienca Signifo de la Fakterminologio

9.2 KATALOGO DE ĈEFAJ TERMINAROJ
9.3 ESENCA BIBLIOGRAFIO

ĈAPITRO 10
Periodaĵoj
10.1 PERIODAĴOJ KUN ĜENERALINFORMA ENHAVO  10.1.1 Komenciĝo de la Movado
10.1.2 Ĝis la Unua Mondmilito
10.1.3 La Intermilita Epoko
10.1.4 Post la Dua Mondmilito

10.2 ĈEFAJ LANDAJ ORGANOJ  10.2.1 Historia Skizo
10.2.2 Hodiaŭa Situacio

10.3 KULTURAJ REVUOJ  10.3.1 Ĝis la Unua Mondmilito
10.3.2 Intermilite
10.3.3 Post la Dua Mondmilito

10.4 POLITIKAJ PERIODAĴOJ  10.4.1 Historia Trarigardo
10.4.2 Hodiaŭa Situacio

10.5 FAKAJ PERIODAĴOJ  10.5.1 Ĝeneralaj Trajtoj
10.5.2 Scienco kaj Tekniko
10.5.3 Fotografia Optiko
10.5.4 Kemio
10.5.5 Bibliologio
10.5.6 Geografio
10.5.7 Astronomio kaj Natursciencoj
10.5.8 Fervojistaj Aferoj
10.5.9 Juro
10.5.10 Ĵurnalismaj Aferoj
10.5.11 Pedagogio
10.5.12 Medicino
10.5.13 Gepatroj kaj Infanoj
10.5.14 Turismo kaj Aŭtomobilismo
10.5.15 Studentaj Aferoj
10.5.16 Kolektantoj
10.5.17 Esperantologio, Lingvistiko, Bibliografio
10.5.18 Religio kaj Teologio

10.6 RESUMAJ STATISTIKOJ  10.6.1 Historio kaj Ĝeneralaj Faktoj
10.6.2 Hodiaŭa Situacio

10.7 JARLIBROJ KAJ ADRESAROJ
10.8 ESENCA BIBLIOGRAFIO

TRIA PARTO
En Servo de Kulturaj Interŝanĝoj, Praktikaj Celoj kaj Internacia Solidareco
ĈAPITRO 11
Formoj de Kulturaj Aplikoj
11.1 VASTECO DE LA KULTURA KAMPO
11.2 BELARTAJ KONKURSOJ  11.2.1 Origino kaj Nuna Organizo
11.2.2 Ĉefaj Atingoj

11.3 ORATORAJ KONKURSOJ  11.3.1 Origino kaj Nuna Organizo
11.3.2 Rezultoj

11.4 TEATRO  11.4.1 Unua Periodo (1896-1957)
11.4.2 Dua Periodo (ekde 1957)

11.5 INTERNACIAJ ARTAJ FESTIVALOJ  11.5.1 Unua Internacia Arta Festivalo
11.5.2 Dua Internacia Arta Festivalo
11.5.3 Tria Internacia Arta Festivalo
11.5.4 Kvara Internacia Arta Festivalo

11.6 FILMO
11.7 PUPTEATROJ
11.8 KURSOJ KAJ SEMINARIOJ SUR UNIVERSITATA NIVELO  11.8.1 Internacia Somera Universitato (ISU)
11.8.2 Kursoj kaj Seminarioj
11.8.3 Gravaj Sporadaj Konferencoj

11.9 ALIAJ FORMOJ  11.9.1 Ĝeneralaj Kulturaj Aranĝoj
11.9.2 Prelegvojaĝoj
11.9.3 Sonbendaj Programoj kaj Personaj Kontaktoj

11.10 ESENCA BIBLIOGRAFIO

ĈAPITRO 12
Uzo por Praktikaj Celoj
12.1 IOM PRI PRAGMATISMO
12.2 DELEGITA RETO  12.2.1 Origino
12.2.2 Organiza Strukturo
12.2.3 Servoj

12.3 RADIO  12.3.1 Komenciĝoj
12.3.2 Postmilita Periodo

12.4 KOMERCO KAJ INDUSTRIO  12.4.1 Konciza Historia Trarigardo
12.4.2 Nuna Situacio

12.5 MONDAJ EKSPOZICIOJ
12.6 TURISMO  12.6.1 Enkonduka Rimarko
12.6.2 Faldfolioj kaj Prospektoj
12.6.3 Gvidlibroj
12.6.4 Periodaĵoj
12.6.5 Perspektivoj por la Estonteco

12.7 POŜTO-TELEGRAFO-TELEFONO (PTT)  12.7.1 Ĉefaj Historiaj Datoj
12.7.2 Poŝtmarkoj kaj Poŝtaj Stampoj

12.8 INTERNACIAJ FAKAJ INTERŜANĜOJ
12.9 PRAKTIKA HUMANECA LABORO  12.9.1 Unua Mondmilito
12.9.2 Dua Mondmilito

12.10 ESENCA BIBLIOGRAFIO

ĈAPITRO 13
Instrumento de Internacia Kompreniĝo
13.1 MEMEFIKO KAJ LAŬCELAJ AGADOJ
13.2 UNIVERSALAJ KONGRESOJ  13.2.1 Enkonduka Rimarko
13.2.2 Evoluo de la Organizaj Formoj
13.2.3 Nuntempa Strukturo
13.2.4 Celoj kaj Laboro  13.2.4.1 Labora Parto
13.2.4.2 Kulturaj Aranĝoj
13.2.4.3 Distraj kaj Aliaj Eventoj

13.2.5 Deklaracioj kaj Rezolucioj  13.2.5.1 Deklaracioj
13.2.5.2 Rezolucioj

13.2.6 Nombro
13.2.7 Signifo

13.3 ALIAJ INTERNACIAJ KONGRESOJ, KONFERENCOJ KAJ RENKONTIĜOJ
13.4 POR HOMAJ RAJTOJ KAJ INTERNACIA KUNLABORO  13.4.1 Konstantaj Agadoj
13.4.2 Mondaj Kampanjoj por Homaj Rajtoj
13.4.3 Jaro de Internacia Kunlaboro (JIK)
13.4.4 Konkludo

13.5 UEA KANDIDATO POR LA NOBEL-PACPREMIO
13.6 ESENCA BIBLIOGRAFIO

KVARA PARTO
Historio kaj Nuntempa Organizo de la Esperanto-Movado
ĈAPITRO 14
Analiza Skizo pri la Historio de la Monda Organizo
14.1 ENKONDUKO
14.2 SURVOJE AL INTERNACIA ORGANIZIĜO (1888-1908)  14.2.1 Unuaj Lokaj Societoj kaj Internaciaj Kontaktoj
14.2.2 Franca aŭ Propaganda Periodo
14.2.3 La Unua UK (1905) kaj la Deklaracio de Bulonjo
14.2.4 Ido-Skismo kaj Stabiliĝo de Esperanto

14.3 MONDAJ ORGANIZAĴOJ (1908-1947)  14.3.1 Fondo de Universala Esperanto-Asocio
14.3.2 Pliaj Organizaj Bataloj
14.3.3 La Unua Mondmilito kaj la Postmilita Periodo
14.3.4 Krizo kaj Degenero de UEA
14.3.5 Fondo de Internacia Esperanto-Ligo: Organiza Dueco

14.4 UNUECA UEA SUR NOVA BAZO
14.5 ESENCA BIBLIOGRAFIO

ĈAPITRO 15
Landaj Organizaĵoj por Disvastigo de Esperanto
15.1 ENKONDUKAJ RIMARKOJ
15.2 LANDAJ ASOCIOJ ALIĜINTAJ AL UEA (alfabete laŭ landoj)
15.3 LANDAJ ASOCIOJ AŬ INSTANCOJ NEALIĜINTAJ AL UEA (alfabete laŭ landoj)
15.4 ESPERANTO EN ALIAJ LANDOJ
15.5 BIBLIOGRAFIO

ĈAPITRO 16
Esperanto-Organizaĵoj por Fakaj kaj Specialaj Celoj
16.1 ENKONDUKAJ RIMARKOJ
16.2 FAKAJ ASOCIOJ ALIĜINTAJ AL UEA  16.2.1 Internacia Fervojista Esperanto-Federacio (IFEF)
16.2.2 Internacia Esperanto-Asocio de Juristoj (IEAJ)
16.2.3 Internacia Scienca Asocio Esperantista (ISAE)

16.3 ORGANIZAĴOJ KUNLABORANTAJ KUN UEA  16.3.1 Neŭtralaj Fakaj Asocioj (alfabete laŭ fakoj)
16.3.2 Neneŭtralaj Organizaĵoj

16.4 ALIAJ SPECIALIGITAJ ORGANIZAĴOJ
16.5 BIBLIOGRAFIO

ĈAPITRO 17
Tutmonda Esperantista Junulara Organizo
17.1 KONTRIBUOJ DE LA JUNULARO AL LA PROGRESIGO DE ESPERANTO
17.2 TUTMONDA JUNULAR-ORGANIZO
17.3 TEJO KIEL JUNULARA SEKCIO DE UEA  17.3.1 Nova Organiza Strukturo
17.3.2 Unuaj Paŝoj al Vera Tutmondeco
17.3.3 “Jaro de la Junularo”
17.3.4 Kvin Jaroj de Sukcesoj kaj Deficito
17.3.5 Deklaracio de Tyresö
17.3.6 Interna Fortikiĝo

17.4 ESENCA BIBLIOGRAFIO

ĈAPITRO 18
Konstruado de Moderna UEA (1948-1973)
18.1 ENKONDUKAJ RIMARKOJ
18.2 BAZAJ KONCEPTOJ   18.2.1 Universaleco kaj Neŭtraleco  18.2.1.1 Apliko al la Lingvo
18.2.1.2 Apliko al Universala Esperanto-Asocio

18.2.2 Unueco en Diverseco
18.2.3 Kunligiteco kaj Interdependeco
18.2.4 Demokrateco kaj Memdisciplino
18.2.5 Celoj kaj Rimedoj
18.2.6 Sintezo de Kontrastoj

18.3 ORGANIZAJ DEMANDOJ  18.3.1 Reformoj de 1954-1956
18.3.2 Domo de UEA
18.3.3 Planado  18.3.3.1 Komenciĝoj
18.3.3.2 Celoj kaj Karaktero
18.3.3.3 Bazaj Programoj
18.3.3.4 Okazaj Planoj

18.3.4 Tuteco de la Organiza Kadro
18.4 TRAJTOJ DE LA NUNA STRUKTURO   18.4.1 Konsisto (Membreco)  18.4.1.1 Landaj Asocioj
18.4.1.2 Fakaj Asocioj
18.4.1.3 Individuaj Membroj
18.4.1.4 Honoraj Prezidantoj kaj Honoraj Membroj
18.4.1.5 Membroj de la Honora Patrona Komitato

18.4.2 Organoj  18.4.2.1 Komitato
18.4.2.2 Estraro
18.4.2.3 Centra Oficejo
18.4.2.4 Kontrola Komitato
18.4.2.5 Komisionoj kaj Komisiitoj
18.4.2.6 Delegitoj

18.4.3 Institucioj kaj Centroj
18.5 ĈEFAJ AGADOJ  18.5.1 Tri Starpunktoj
18.5.2 Sistema Grupigo
18.5.3 Kronologia Sinsekvo
18.5.4 Komento

18.6 FINANCA FORTIKIĜO
18.7 RESUMA TABELA TRARIGARDO
18.8 KONKLUDA RIMARKO
18.9 ESENCA BIBLIOGRAFIO

ĈAPITRO 19
Laborista Esperanto-Movado
19.1 ANTAŬ LA UNUA MONDMILITO  19.1.1 Esperanto kaj Laboristoj
19.1.2 Unuaj Organizaj Provoj
19.1.3 Projektoj de Internacia Organizaĵo

19.2 LA INTERMILITA PERIODO  19.2.1 Sekvoj de la Milito
19.2.2 Ideoj de Lanti
19.2.3 Fondo de Sennacieca Asocio Tutmonda (SAT)
19.2.4 Disfloro de SAT
19.2.5 SEU kontraŭ SAT
19.2.6 Skismo en la Laborista Esperanto-Movado
19.2.7 De la Epizodo de ESKI ĝis la Tragedio de IPE
19.2.8 Persekutoj
19.2.9 Retiriĝo de Lanti

19.3 POSTMILITA EVOLUO DE SAT  19.3.1 Reaktiviĝo kaj Ekstagnado
19.3.2 SAT kaj UEA
19.3.3 Nuna Situacio de SAT

19.4 KONKLUDO KAJ PERSPEKTIVOJ
19.5 BIBLIOGRAFIO

ĈAPITRO 20
Institucioj
20.1 AKADEMIO DE ESPERANTO  20.1.1 Unua Periodo
20.1.2 Dua Periodo

20.2 CENTRO DE ESPLORO KAJ DOKUMENTADO PRI LA MONDA LINGVO-PROBLEMO (CED)  20.2.1 Fondiĝo
20.2.2 Celo kaj Organizo
20.2.3 Studoj kaj Dokumenta Materialo
20.2.4 Publikaĵoj
20.2.5 Aliaj Laboroj

20.3 INTERNACIA ESPERANTO-MUZEO KAJ BIBLIOTEKOJ  20.3.1 Unuaj Iniciatoj
20.3.2 Starigo de Internacia Esperanto-Muzeo en Wien (IEMW)
20.3.3 Aliaj Bibliotekoj
20.3.4 Katalogoj

20.4 INTERNACIA SOMERA UNIVERSITATO (ISU)  20.4.1 Komenciĝoj kaj Nuna Organizo
20.4.2 Lekcioj en Tri Branĉoj

20.5 INSTITUCIO HODLER 68  20.5.1 Fondiĝo kaj Principoj
20.5.2 Rezultoj

20.6 INSTITUTO POR ESPERANTO EN KOMERCO KAJ INDUSTRIO (EKI)  20.6.1 Fondiĝo kaj Celoj
20.6.2 Organiza Strukturo
20.6.3 Agadoj
20.6.4 Grava Postredakta Noto

20.7 KULTURA ASOCIO DE LA KASTELO GRÉSILLON  20.7.1 Fondiĝo kaj Celoj
20.7.2 Organiza Strukturo
20.7.3 Ĉefaj Rezultoj

20.8 ESENCA BIBLIOGRAFIO

KVINA PARTO
Atakoj kaj Apogoj
ĈAPITRO 21
Persekutoj kontraŭ la Internacia Lingvo
21.1 ENKONDUKO
21.2 UNUAJ KONTRAŬAGOJ
21.3 “LINGVO DE JUDOJ KAJ KOMUNISTOJ”  21.3.1 Esperanto en la Tria Regno
21.3.2 Persekutoj en Landoj sub Nazigermana Influo
21.3.3 La Strategio de Heydrich
21.3.4 Persekutoj en Hispanio, Portugalio kaj Jugoslavio
21.3.5 Rolo de Antisemitismo
21.3.6 Persekutoj en Ĉinio kaj Japanio
21.3.7 Esperantistoj kontraŭ Esperantistoj

21.4 “LINGVO DE CIONISTOJ KAJ KOSMOPOLITOJ”  21.4.1 Pereo de Esperanto en Soveta Unio
21.4.2 Socialismo kaj Lingvo Internacia
21.4.3 Esperantistoj en la Granda Purigo
21.4.4 Granda Silento en Orienta Eŭropo
21.4.5 Stalin kontraŭ Marr
21.4.6 La Bezonoj de la Nuntempo
21.4.7 Reviviĝo de la Movado

21.5 KONKLUDOJ
21.6 BIBLIOGRAFIO

ĈAPITRO 22
La Demando de Komuna Lingvo antaŭ Internaciaj Institucioj
22.1 ENKONDUKA RIMARKO
22.2 LIGO DE NACIOJ (1920-1925)  22.2.1 Ĉefa Celo kaj Lingva Obstaklo
22.2.2 Propono al la Unua Asembleo
22.2.3 Renovigo de la Propono al la Dua Asembleo
22.2.4 Tria Asembleo: Akcepto de la Raporto de la Sekretariato
22.2.5 Komisiono pri Intelekta Kunlaborado
22.2.6 Kvara kaj Kvina Asembleoj: Esperanto Klara Lingvo en Telegrafio

22.3 UNUIĜINTAJ NACIOJ KAJ UNESKO (1950-1954)  22.3.1 Peticio Favore al Esperanto
22.3.2 Sepa Sesio de la Ĝenerala Konferenco (1952)
22.3.3 Preparlaboroj de la Sekretariato kaj de UEA (1952-1954)
22.3.4 Oka Sesio de la Ĝenerala Konferenco (1954)
22.3.5 Signifo de la Decidoj kaj Iliaj Sekvoj

22.4 PROPONO AL UNUIĜINTAJ NACIOJ  22.4.1 Origino
22.4.2 Amasa Apogo
22.4.3 Transdono al la Sekretariato de UN
22.4.4 Memorando al UN kaj Ŝtatoj-Membroj
22.4.5 Sekvoj kaj Signifo

22.5 ESENCA BIBLIOGRAFIO

SESA PARTO
Perspektivoj por la Estonteco
ĈAPITRO 23
Esencaj Antaŭkondiĉoj por Rapidigi la Progreson
23.1 MADRIDAJ TEZOJ
23.2 SPONTANECO KAJ SIGNIFO DE ORGANIZITA LABORO  23.2.1 Neceso Difini la Rolon
23.2.2 Konkludo

Ĝenerala Bibliografio
Listo de Mallongigoj

ANTAŬPAROLO
(i) Origino kaj Titolo. — Se ne ekzistus la Centro de Esploro kaj Dokumentado pri la Monda Lingvo-Problemo (CED), la nuna impona volumo — plia rezulto de multjara laboro — tutcerte ne povus aperi. Tial estus normale dediĉi la unuan parton de la Antaŭparolo al tiu ĉi institucio de Universala Esperanto-Asocio, sen kiu la moderna Esperanto-Movado ne plu estas imagebla. Tamen, ĉar la strukturo, agadoj kaj atingoj de CED estas aparte pritraktitaj en Ĉap. 20.2, ĉi tie estu unuavice donitaj kelkaj informoj pri la origino de la verko mem kaj pri ĝia titolo.

Komence de 1954 la norvega parlamentano Carl Henry proponis al la Nobel-Komitato de la Norvega Parlamento, ke UEA ricevu la Nobel-Premion por la Paco (v. detalojn en Ĉap. 13.5). La ideo kandidatigi la Asocion estis maturiĝinta jam en 1952, sed la propono ne povis esti prezentita, antaŭ ol estis kolektitaj ĉiuj faktoj pri UEA. Sekve la Estraro de UEA komisiis la subskribinton kolekti la necesan materialon kaj redakti la dokumentaron. Dum la laboro montriĝis necese pritrakti ne nur la historion kaj la tiaman staton de la Esperanto-Movado ĝenerale kaj de UEA aparte, sed ankaŭ la radikojn mem de la interlingva problemo kaj de ĝiaj diversaj aspektoj. La tasko estis plenumita en kelkaj monatoj, kaj parlamentano Carl Henry povis apogi sian proponon per multaj faktoj.

Tamen, per tio ne finiĝis la rolo de la dokumentaro. Laŭ la vortoj de E. Malmgren, la tiama prezidanto de UEA, “la Estraro trovis ĝin tiel abunda kaj tiel valora, ke estis decidite aperigi ĝin en formo de libro”. Eluzante kiel bazon la jam kolektitan materialon, la subskribinto verkis plurajn aldonajn partojn kaj finpretigis la manuskripton. La 192-paĝa La Internacia Lingvo (Faktoj pri Esperanto) estis eldonita en 1954 kiel la unua libroforma verko de CED, sed partoj de ĝia enhavo estis efike utiligitaj, jam antaŭ la publikigo, por ellaborado de diversaj dokumentoj en ligo kun la Peticio al UN/Unesko favore al Esperanto (v. detalojn en Ĉap. 22.3). Nun, precize post 20 jaroj, aperas ĝia granda filo kaj heredanto: Esperanto en Perspektivo.

La origina ideo estis publikigi duan, ĝisdatigitan kaj iom ampleksigitan eldonon de La Internacia Lingvo (Faktoj pri Esperanto), jam delonge elĉerpita. Ju pli evoluis la laboro je la nuna verko, des pli evidentiĝis, ke tute ne povos temi pri dua eldono de la menciita libro, sed pri esence nova verko. Kvankam laŭ la celo kaj plej fundamenta materialo origine bazita sur la antaŭa libro, tamen la nuna verko estas nova el ĉiuj aliaj vidpunktoj: novaj faktoj kaj aliaj materialoj, amplekso, interna strukturo. Necesis, do, trovi konvenan novan titolon. Post pluraj diskutoj en la redakta komitato, interkonsiliĝoj kun diversaj kunlaborantoj, eĉ kun kolegoj en la Akademio, oni fine akceptis la titolon Esperanto en Perspektivo: Faktoj kaj Analizoj pri la Internacia Lingvo. Ĝi plej bone spegulas la enhavon de la verko, ĉar Esperanto en ĝi estas metita en perspektivon: historian, rilate la rolon en la nuntempo kaj koncerne la estontecon.

Kvankam preskaŭ en ĉiu ĉapitro, depende de ĝia enhavo, estas ĵetita rigardo al la estonteco, nome al la verŝajna plua evoluo en la pritraktita sfero, tamen la Sesa Parto estas plene dediĉita al la perspektivoj por la estonteco. En ĝi estas koncize priparolitaj la esencaj antaŭkondiĉoj por rapidigi la progreson. En ĝi estas ankaŭ tuŝita la grava demando pri spontaneco kaj la signifo de organizita laboro.

(ii) Celo. — Same kiel La Internacia Lingvo, ankaŭ la nuna verko celas plenumi du ĉefajn taskojn.

Antaŭ ĉio ĝi celas prezenti al la uzantoj de la Internacia Lingvo, precipe al la pli junaj generacioj, la multflankajn aspektojn de la kompleksa interlingva problemo en la nuntempa mondo kaj la rezultojn atingitajn en la Internacia Lingvo kaj pere de ĝi en ĝia 87-jara ekzistado. Parto de la faktoj estas sufiĉe konataj. Pri aliaj scias nur limigita nombro da personoj. Pluraj tute ne estis publikigitaj ĝis nun. La ĉefa celo de la verko nepre postulis, ke oni prenu en konsideron ĉiujn tri kategoriojn. Tiamaniere la libro donas maksimume kompletan bildon pri la vere impona laboro jam farita kaj plu farata sur la kampo de la Internacia Lingvo. La faktojn, kiam ajn necese aŭ oportune, akompanas analizoj. CED esperas, ke ĉiu leganto ĉerpos el studado de la libro novan fidon je la grandaj valoroj de Esperanto kaj ricevos pli profundan konvinkon ne nur pri la jam realigita estanteco, sed ankaŭ pri la tre favora perspektivo por la estonteco de la Internacia Lingvo.

La dua celo, same grava, estas doni en la manojn de la aktivuloj novan instrumenton por efika agado en formo de taŭge ordigitaj faktoj kaj analizoj.

La Esperanto-organizaĵoj kaj ĉiu unuopulo, kiu laboras sur la kampo de informado aŭ alimaniere klopodas disvastigi la lingvon, trovos en la libro riĉan materialon por kunmetado de prelegoj, por verkado de artikoloj aŭ pli ampleksaj studoj, por dokumentado de proponoj al diversaj landaj aŭ internaciaj instancoj. La verko povas esti ankaŭ tradukita — ĉu komplete, ĉu nur parte — en naciajn lingvojn. Tial en ĝi troviĝas kelkaj sekcioj (ekzemple, pri la ekesto kaj strukturo de Esperanto), kiuj estas bone konataj kaj tial eble ne tre interesas la sciantojn de la lingvo, sed kiuj estas tre gravaj por objektiva informado en kiu ajn neinformita, duoninformita aŭ misinformita medio. CED tre deziras, ke Esperanto en Perspektivo estu vaste utiligata ankaŭ por tiu celo. Ĝi, tamen, insiste petas, ke por ĉiu traduko, eĉ parta, kiun oni intencas publikigi en kiu ajn nacia lingvo, oni anticipe havigu konsenton. Interalie, tio estas la senco de la rezervitaj aŭtoraj rajtoj.

(iii) Enhavo kaj Strukturo. — La Enhavtabelo parolas per si mem. Necesas ĉi tie nur aldoni, ke, diference de La Internacia Lingvo, la nuna libro ne entenas ĉapitron kun opinioj pri la valoro kaj signifo de Esperanto. Tio estas ellasita, ĉar en 1970 CED eldonis la verkon de Mag. Isaj Dratwer Pri Internacia Lingvo dum Jarcentoj, kiu enhavas ĝuste tiajn dirojn de filozofoj, verkistoj, sciencistoj, filologoj kaj aliaj mondkonataj personoj. La manuskripto de la dua eldono, konsiderinde ampleksigita kaj ĝisdatigita, estas jam preta. Ĝi baldaŭ aperos kiel sekva eldonaĵo de CED. La tre valora verko de Mag. Dratwer devas esti rigardata ankaŭ kiel suplemento de tiu ĉi libro.

Plue, malgraŭ la amplekso, tamen la libro ne povas enhavi ĉiujn detalojn de ĉiu pritraktita demando. Tiajn pliajn detalojn oni trovos, se necese, en la verkoj aŭ dokumentoj menciitaj en la bibliografio, nome en la lasta subĉapitro de ĉiu ĉapitro rilate la temaron traktitan en ĝi.

Fine, necesas ne forgesi, ke Esperanto estas vivanta lingvo, daŭre evoluanta, ke ĝi senĉese riĉiĝas per nova enhavo kaj plu disvastiĝas. Kompreneble, CED sekvos la evoluon kaj daŭrigos publikigadi la rezultojn de siaj esploroj kaj studoj ĉu en formo de dokumentoj en la serio Dokumentaro de CED, ĉu en tiu de artikoloj en la periodaĵo La Monda Lingvo-Problemo. Per tiu agado CED intencas konstante kompletigadi la verkon.

La bazaj celoj de la verko determinis ĝian internan strukturon. Esperanto en Perspektivo prezentiĝas kiel unueca granda tuto, en kiu ĉiuj partoj, ĉapitroj kaj iliaj subĉapitroj, sekcioj aŭ, en pluraj kazoj, subsekcioj, estas kunligitaj. Aliflanke, ĉiu el la ses partoj estas per si mem unu tuto. En la plimulto de la kazoj ankaŭ la individuaj ĉapitroj aŭ subĉapitroj, eĉ unuopaj sekcioj de subĉapitroj, estas tiel kompletaj, ke ili povas preskaŭ senŝanĝe esti utiligataj por nacilingvaj tradukoj aŭ por aliaj celoj.

La interna strukturo estas simpla kaj klara: la unua cifero indikas ĉapitron (ekzemple, 2 ĉapitron 2); la dua cifero montras subĉapitron (2.1); la tria rilatas al sekcio de ĉapitro (2.1.2), dum la kvara al eventuala subsekcio (2.1.2.1). Tiu sistemo de kvar subdividoj konsiderinde faciligas la orientiĝon en la amaso da materialo entenata en la libro. Krome, la referencoj de unu parto al alia estas precizaj. Tio estas des pli grava, ĉar neeviteble, eĉ intence — pro la prezentitaj celoj kaj strukturo — pluraj aferoj estas menciitaj aŭ traktitaj en diversaj lokoj, en iuj pli detale ol en aliaj. Kune kun la du indeksoj, la aplikita sistemo ebligas rapide trovi kaj eventuale kompletigi kiun ajn informon, unuflanke, sed samtempe konservas la sendependecon de la unuopaj partoj kaj subdividoj en la unueca tuto, aliflanke.

(iv) Nomoj. — Verkante kaj redaktante la manuskripton, la aŭtoroj frontis la konatajn malfacilaĵojn, kiujn kaŭzas la manko de ĝenerale akceptita solvo de la problemo de geografiaj nomoj. Ili klopodis sekvi mezan vojon inter formo kiel eble plej internacia kaj formo kiel eble plej proksima al la tradicia lingvouzo en Esperanto. Tio signifas, ke por landnomoj estas uzita la formo -io anstataŭ la finaĵo -ujo, sed, aliflanke, estas konservitaj ankaŭ formoj kiel Koreo, Vjetnamo, Israelo. La Akademio de Esperanto devos baldaŭ rekomendi solvon por tiu demando, kiu fariĝas vere ĝena.

Por la urboj la aŭtoroj kutime uzis Esperantajn nomojn, se montriĝis, ke ili jam estas firme enradikiĝintaj. Kompreneble, en citaĵoj estas transskribita tiu formo, kiun uzis la aŭtoro de la originalo. La samo rilatas al bibliografiaj notoj. Krome, pro aliaj kaŭzoj (ekzemple, laŭvica listigo de multaj urboj kun establita kaj neestablita Esperanta nomo), en kelkaj kazoj estas uzita la nacilingva formo anstataŭ la Esperanta. Tial oni trovos Bolonjo kaj Bologna, Vieno kaj Wien, Parizo kaj Paris, ktp. Tiuj paralelaj formoj fakte ne kontraŭas unu la alian. Kiel en la naciaj lingvoj, ili estas akcepteblaj ankaŭ en Esperanto.

Alia grava problemo estas tiu de la forte deviaj formoj de transskribado de personaj nomoj el ne-latinliteraj lingvoj, ekz. la japana. La aŭtoroj decidis principe uzi Esperantan transskribon, sed konservis tiun originalan formon, kiun la koncerna persono mem uzis (ekz. en siaj verkoj). Por ĉinaj nomoj estas uzita la sistemo aplikata en El Popola Ĉinio. Japanoj, Ĉinoj kaj Vjetnamanoj aperas, kun malmultaj esceptoj, kun la familia nomo kiel la unua kaj kun minuskla persona nomo, ekz. Ossaka kenĵi, Maŭ zedong. Duoblaj familiaj nomoj, ekz. de Hispanoj, estas interligitaj per streketo: J. Régulo-Pérez.

La nomoj de diversaj organizaĵoj kaj institucioj estas donitaj aŭ komplete, ofte kun la mallongigo en parentezoj, aŭ, se ili estas tre konataj, nur per la respektivaj mallongigoj: Universala Esperanto-Asocio (UEA) aŭ nur UEA; Unuiĝintaj Nacioj (UN) aŭ nur UN, ktp. Por faciligi la legadon kaj, precipe, eventualajn tradukojn, la kompletaj nomoj kelkfoje aperas ripete eĉ en la sama subdivido. Escepte, ĉefe por ebligi precizan identigon, la nomoj de organizaĵoj kaj institucioj ekster la Esperanto-Movado estas donitaj en la koncernaj naciaj lingvoj kun Esperanta traduko. Listo de ĉiuj mallongigoj troviĝas sur la p. 805.

(v) Respondeco. — Apenaŭ necesas diri, ke dum la plurjara kunlaborado la aŭtoroj renkontis multajn problemojn. La ĉefaj fontis el la fakto, ke ĉiu el ili loĝas en alia lando kaj ke tial preskaŭ ĉio — ekde la unua plano de la verko kaj distribuo de la taskoj ĝis la korektado de la presprovaĵoj — devis esti traktata skribe. Krome, necesis korespondadi kun multnombraj kunlaborantoj en diversaj landoj. Aldone al la laboro por la verkado mem, por la redaktado de la tuto kaj de unuopaj partoj, inkluzive reredaktojn kaj transportojn de unuopaj partoj el unu ĉapitro en alian, tio siavice postulis amason da plia laboro. Nur de tempo al tempo, precipe en la lastaj stadioj, povis okazi komunaj kunsidoj inter la ĉefredaktoro, redaktoro kaj teknika redaktoro en la Centra Oficejo de UEA en Rotterdam.

Dank’ al tiu intensa kunordiga agado kaj amika kunlaborado, kiun fortikigis multe da reciproka komprenemo, estis eble atingi maksimuman unuecon ne nur rilate la fundamentan koncepton pri la verko, sed ankaŭ koncerne multnombrajn detalojn de la enhavo, formo kaj teknikaj aranĝoj.

Kiel indikas la subtitolo, la verko konsistas el faktoj kaj analizoj.

Por doni kiel eble plej precizajn informojn pri la faktoj, la aŭtoroj, interalie, abunde utiligis la materialojn, kiuj troviĝas en la arkivo de CED, en la Biblioteko Hodler de UEA kaj en la Internacia Esperanto-Muzeo en Wien (IEMW) — tiuj riĉaj fontoj de ĉiaspecaj sciindaĵoj pri la Internacia Lingvo. La verko multon ŝuldas ankaŭ al la helpo de granda nombro da personoj, el kiuj parto apartenas al la regulaj kunlaborantoj de CED, dum la aliaj estis kuraĝigitaj kontribui en ligo kun la preparlaboroj de la dua eldono de Enciklopedio de Esperanto, publikigota sub aŭspicio de CED. Tiu verko, redaktata de Ulrich Lins kaj Reinhard Haupenthal, jam eniris en la eldonplanon de Stafeto (J. Régulo-Pérez). Kvankam la manuskripto de Enciklopedio ne povos esti baldaŭ finpretigita, estas notinde kiom da helpo donis ĝiaj kunlaborantoj al la aŭtoroj de tiu ĉi libro. La nomoj de ĉiuj kunlaborintoj kun indikoj pri iliaj kontribuaĵoj aperas en la Nomaro de kunlaborintoj.

La aŭtoroj plej konscience ekzamenis tiun tutan grandegan materialon, kribris ĝin atente, kontrolis la ĝustecon en ĉiuj dubaj kazoj kaj streĉis siajn fortojn por establi la veran staton per pliaj esploroj, se temis pri kontraŭdiraj informoj pri la sama evento. Oni, do, povas fidi, ke rezulte de tiu multjara laboro kaj harmonia kunlaborado inter la aŭtoroj kaj kun la kontribuintoj, en la verko estas objektive prezentitaj, kun maksimuma ĝusteco, ĉiuj iom gravaj faktoj pri la Internacia Lingvo. Se, tamen, enŝteliĝis iu eraro, oni bonvole prenu en konsideron, ke en libro entenanta milojn da informoj pri eventoj, faktoj, nomoj, titoloj, datoj, ciferoj, ktp., tio estas preskaŭ neevitebla. CED kun danko akceptos atentigojn pri eventualaj eraroj kaj certe korektos ilin en la sekva eldono de la verko aŭ, eble eĉ pli frue, ĉu en la dua eldono de Enciklopedio de Esperanto, ĉu en sia Dokumentaro.

Koncerne analizojn kaj interpretadon de faktoj, la afero prezentiĝas iom alie. Ĉi tie la subjektiva elemento ne povas ne manifestiĝi almenaŭ certagrade. Kompreneble, la plimulto de la analizoj postulis nenian diskuton, ĉar ili tuj reflektis la komunan opinion de la aŭtoroj. En la kazoj de iom grave diverĝaj starpunktoj, la subskribinto kiel ĉefredaktoro klopodis, en amikaj diskutoj kun la du kunaŭtoroj, precipe kun Ulrich Lins, forigi la malsamecojn. Rezulte, multaj pliaj analizoj kaj interpretadoj spegulas harmoniigitan komunan pozicion. Restas, tamen, kelkaj eventoj, kiujn la subskribinto interpretas iom alie, ol tion faris unu aŭ la alia el la du kunaŭtoroj en siaj respektivaj partoj, sed li neniel deziris altrudi sian opinion. Cetere, ĉiu leganto povos mem juĝi kaj formi sian propran opinion.

Esence la sama principo estas aplikita al tute alia demando, nome al tiu de la stilo. Ankaŭ stilo estas pure persona afero, kaj tial ĉiu el la aŭtoroj konservis sian propran esprimmanieron. En pluraj lokoj de la manuskripto estis reformulitaj nur tiuj stilaj malglataĵoj, kiuj eble estus povintaj nebuligi la sencon aŭ eĉ kaŭzi miskomprenojn, se ili estus aperintaj netuŝite.

Konklude:

Kvankam la libro estas rezulto de komuna laboro de la verkintoj kaj de multnombraj kunlaborintoj, tamen ĉiu el la aŭtoroj plene respondecas pri la enhavo kaj stilo nur de tiuj ĉapitroj aŭ subdividoj, kiujn li mem verkis aŭ finredaktis. Krome, la ĉefredaktoro kune kun la redaktoro respondecas pri la interna strukturo kaj redaktado de la tuta verko; la teknika redaktoro estas respondeca pri la teknikaj aranĝoj kaj ilustraĵoj, kaj la kompilintoj de la indeksoj pri siaj respektivaj partoj.

(vi) Finredakto. — La verko estis finredaktita la 30-an de junio 1972 dum kunsido en la Centra Oficejo de UEA, sed la ĉapitroj 5 ĝis 13 estis finredaktitaj nur en aprilo 1973, dum la ĉapitroj 18 kaj 20 estis verkitaj en oktobro-novembro de la sama jaro. Tuj poste komenciĝis la kompostado. Pro la translokiĝo de la presejo kaj kelkaj aliaj teknikaj malfacilaĵoj, la kompostada laboro, per si mem tre longdaŭra pro la amplekso kaj karaktero de la verko, bedaŭrinde longiĝis iom pli ol normale necese por tia granda libro. Tio postulis ĝisdatigojn en pluraj ĉapitroj aŭ aliaj subdividoj en la stadio de kompostado. Eĉ post la enpaĝigo, sed antaŭ la presigo, la aŭtoroj ĝisdatigadis la enhavon absolute ĝis la lasta momento, sed en tiaj kazoj per reverkado de partetoj, ĉar la nombro de linioj devis resti la sama, kiel en la antaŭa, jam enpaĝigita teksto. Okazis ankaŭ, ke ĝisdatigo pri iu afero menciita en du aŭ pluraj lokoj povis esti farita en iu parto de la libro, troviĝanta ankoraŭ en stadio de kompostado, sed ne plu en alia, jam presita.

Dank’ al tiuj pliaj fortostreĉoj, la verko estas maksimume ĝisdata, kvankam ĝi aperas sufiĉe longe post la tago de la finredakto.

*

Fine, ne nur kiel prezidanto de UEA kaj honorofica direktoro de CED, sed ankaŭ persone, la subskribinto esprimas tutkoran dankon al la kunaŭtoroj, al la teknika redaktoro, al ĉiuj kontribuintoj, al la regulaj kunlaborantoj de CED, al ĝia sindediĉa sekretariino kaj al la multnombraj apogantoj, kiuj diversmaniere, inkluzive financan subtenadon al CED ekde ĝia fondiĝo, helpis en kiu ajn formo la laboron de tiu ĉi institucio kaj tiel ebligis la publikigon de la verko.

Interpretante la pensojn kaj sentojn de la kunaŭtoroj kaj de kunlaborintoj, la subskribinto esprimas la esperon, ke Esperanto en Perspektivo estos ne sole interesa legaĵo, plurloke eĉ streĉa, sed ankaŭ, multe pli grave, plia valora kontribuo de CED al plua sukcesa disvastigado de la Internacia Lingvo ĉie en la mondo. La realigo de tiu espero abunde kompensos la multan laboron kaj grandan sindonon, kiujn la verko entenas.

En Londono la 4-an de februaro 1974. I.L.


ĜENERALA BIBLIOGRAFIO
Auld, William, Mitoj kaj faktoj pri Esperanto (CED-Dok. A/IV/7). Londono 1964.

Boulton, Marjorie, Zamenhof. Aŭtoro de Esperanto. La Laguna 1962.

Couturat, L., kaj L. Leau, Histoire de la langue universelle. Paris 1903, 2-a eld. 1907.

Dratwer, Isaj, Pri internacia lingvo — dum jarcentoj (CED-Dok. A/VII). London-Rotterdam 1970.

Drezen, E., Historio de la mondolingvo. Tri jarcentoj da serĉado. Trad. N. Hohlov kaj N. Nekrasov. Leipzig 1931 (represo Oosaka 1967).

—, Analiza historio de Esperanto-movado. Leipzig 1931 (represo Kioto 1972).

—, Zamenhof. Leipzig 1929 (represo 1970).

Gregor, D. B., La kultura valoro de Esperanto (CED-Dok. A/IV/8). Londono 1967.

Janton, Pierre, L’espéranto. Paris 1973.

Kalocsay, K., kaj G. Waringhien, Plena Gramatiko de Esperanto. 2 vol. 3-a eld. Milano 1958-64.

Lapenna, Ivo, Retoriko. 3-a eld. Rotterdam 1971.

— (red.), La Internacia Lingvo. Faktoj pri Esperanto. Londono 1954.

—, Elektitaj paroladoj kaj prelegoj. Rotterdam 1966.

—, Bazaj faktoj pri la Internacia Lingvo (Esperanto). 2-a eld. (Dok. CED/7). Londono 1972.

Manders, W. J. A., Interlingvistiko kaj esperantologio. Purmerend 1950.

Markarian, Raif, La eduka valoro de la instruado de Esperanto en la lernejoj (CED-Dok. B/I/2). Londono 1964.

Pechan, Alfonz (red.), Gvidlibro por Supera Ekzameno. 2 vol. Budapest 1964-66.

Privat, Edmond, Historio de la lingvo Esperanto. 2 partoj. Leipzig 1923-27.

—, Vivo de Zamenhof. 5-a eld. Rickmansworth 1967.

Ŝirjaev, I. (ĉefred.), L. Kökény kaj V. Bleier (red.), Enciklopedio de Esperanto. 2 vol. Budapest 1933-34.

Waringhien, Gaston, Lingvo kaj vivo. Esperantologiaj eseoj. La Laguna 1959.

— (ĉefred.), Plena Ilustrita Vortaro. Paris 1970.

Zamenhof, L. L., Fundamento de Esperanto. 9-a eld. Red. A. Albault. Marmande 1963.

—, Originala Verkaro. Red. J. Dietterle. Leipzig 1929.

—, Leteroj de Zamenhof. Red. G. Waringhien. 2 vol. Paris 1948.

BIBLIOGRAFIOJ

Haupenthal, Reinhard, Enkonduko en la librosciencon de Esperanto. Nürnberg 1968.

Stojan, P. E., Bibliografio de Internacia Lingvo. Genève 1929 (represo Hildesheim-New York 1973).

Tonkin, Humphrey, Esperanto and international language problems: A research bibliography. 3-a eld. Washington, D.C. 1972.

PERIODAĴOJ

Dokumentaro pri la nuna stato de la Internacia Lingvo Esperanto (CED)

Esperanto, oficiala organo de UEA

Jarlibroj de Universala Esperanto-Asocio

La Monda Lingvo-Problemo

Kontakto, revuo de TEJO

LISTO DE MALLONGIGOJ
AEA: Aŭstralia Esperanto-Asocio

AEF: Aŭstria Esperantista Federacio

AEL: Argentina Esperanto-Ligo

AELA: Asocio de E-istaj Libro-Amikoj

a.K.: antaŭ Kristo

AM: Asocia Membro

art.: artikolo

BEA: Brita Esperanto-Asocio; Bulgara Esperantista Asocio

BEF: Belga Esperanto-Federacio

BEL: Brazila Esperanto-Ligo

BET: Bulgara Esperanto-Teatro

BIL: Bibliografio de Internacia Lingvo

CDEL: Centra Dana Esperantista Ligo

CEKIT: Centro por Esperanto en Komerco, Industrio kaj Turismo

CED: Centro de Esploro kaj Dokumentado

CK: Centra Komitato

CO: Centra Oficejo

Cs: ĉeĥa lingvo

ĉ.: ĉirkaŭ

Ĉap.: Ĉapitro

ĈD: Ĉefdelegito

ĈEA: Ĉeĥa Esperanto-Asocio

ĈEL: Ĉina Esperanto-Ligo

D: Delegito; germana lingvo

Da: dana lingvo

dok.: dokumento

D-ro: Doktoro

EAF: Esperanto-Asocio de Finnlando

EANA: Esperanto-Asocio de Norda Ameriko

EKI: Instituto por Esperanto en Komerco kaj Industrio

EKRELO: Eldon-Kooperativo por Revolucia Esperanto-Literaturo

ekz.: ekzemple

eld.: eldonis; eldonita

ELI: Esperanto-Ligo en Israelo

ELNA: Esperanto-Ligo por Norda Ameriko

En: angla lingvo

EP: Esperantaj Prozaĵoj

EPC: The Esperanto Publishing Company

Eo: Esperanto

F: franca lingvo

FA: Faka Asocio

FAO: Organizaĵo de UN por Nutraĵo kaj Agrikulturo

FD: Fakdelegito

FeZ: Felix Zamenhof

f-ino: fraŭlino

FK: Fundamenta Krestomatio

FLE: Federacio de Laboristaj Esperantistoj

GEA: Germana Esperanto-Asocio

GEJ: Germana Esperanto-Junularo

GEV: Grajnoj en Vento

HEA: Helena/Hungara Esperanto-Asocio

HEF: Hispana Esperanto-Federacio

HM: Honora Membro

HP: Honora Patrono

Hu: hungara lingvo

i.a.: interalie

IAF: Internacia Arta Festivalo

IALA: International Auxiliary Language

Association IAREV: Internacia Asocio de Revoluciaj Esperanto-Verkistoj

IAT: Internacia Arta Teatro

ICK: Internacia Centra Komitato

IEAJ: Internacia Esperanto-Asocio de Juristoj

IEF: Itala Esperanto-Federacio

IEK: Internacia Ekzamena Komisiono

IEL: Internacia Esperanto-Ligo

IEMW: Internacia Esperanto-Muzeo Wien

IF: Informa Fako

IFEF: Internacia Fervojista Esperanto-Federacio

IGS: Internacia Gazetara Servo

IJHR: Internacia Jaro de Homaj Rajtoj

IJK: Internacia Junulara Kunveno (Kongreso; Konferenco)

IKUE: Internacia Katolika Unuiĝo Esperantista

ILEI: Internacia Ligo de Esperantistaj Instruistoj

ILO: Internacia Labor-Organizaĵo; Internacia Labor-Oficejo

IM: Individua Membro

inĝ.: inĝeniero

inkl.: inkluzive

IPE: Internacio de Proleta Esperantistaro

ISAE: Internacia Scienca Asocio E-ista

ISU: Internacia Somera Universitato

It: itala lingvo

IUEF: Internacia Unuiĝo de la Esperantistoj-Filologoj

Ja: japana lingvo

jc.: jarcento

JD: Junulara Delegito

JEI: Japana Esperanto-Instituto

JEL: Jugoslavia Esperanto-Ligo

JIK: Jaro de Internacia Kunlaboro

k.a.: kaj aliaj

KELI: Kristana E-ista Ligo Internacia

KGS: Kongresa Gazetara Servo

KKK: Konstanta Komitato de la Kongresoj

KKL: Konsulta Komisiono pri Lernejoj

KKS: Konstanta Kongresa Sekretario

KLEG: Kansai Ligo de Esperanto-Grupoj

k.m.a.: kaj multaj aliaj

KOKO: Kopenhaga Konversacia Klubo

KR: Kongresa Regularo; Konstanta Reprezentantaro de la Naciaj Societoj

k.s.: kaj simile

KSM: Koresponda Servo Mondskala

ktp.: kaj tiel plu

L: latina lingvo

LA: Landa Asocio

LEA: Laborista Esperanto-Asocio

LEEN: Nederlanda Esperanto-Asocio “La Estonto Estas Nia”

LI: Lingvo Internacia

LIBE: Ligo Internacia de Blindaj E-istoj

LK: Lingva Komitato

LKK: Loka Kongresa Komitato

LM: Literatura Mondo

LMLP: La Monda Lingvo-Problemo

LR: Lingvaj Respondoj

LS: Landa Sekcio; Loka Societo

MA: Membro-Abonanto

Mag.: Magistro

MEM: Mondpaca Esperantista Movado

MS: Membro-Subtenanto

NEL: Norvega Esperantista Ligo

Nl: nederlanda lingvo

No: norvega lingvo

NRO: Neregistaraj Organizaĵoj

n-ro: numero

OA: Oficiala Aldono al Universala Vortaro

OK: Organiza Komitato

OV: Originala Verkaro p.: paĝo(j)

PEA: Pola Esperanto-Asocio

PG: Plena Gramatiko de Esperanto

PIF: Pupteatra Internacia Festivalo

PIV: Plena Ilustrita Vortaro

p.K.: post Kristo

Pl: pola lingvo

Prof.: Profesoro

ps.: pseŭdonimo

Pt: portugala lingvo

PV: Plena Vortaro

red.: redaktoro; redaktis

resp.: respektive

Ro: rumana lingvo

Ru: rusa lingvo

SAT: Sennacieca Asocio Tutmonda

SEF: Sveda Esperanto-Federacio

SEL: Skolta Esperanto-Ligo

SES: Svisa Esperanto-Societo

SEU: Sovetrespublikara Esperantista Unio; Somera Esperanto-Universitato

SFPE: Societo Franca por la Propagando de Esperanto

Sh: serbokroata lingvo

SIE: Supera Internacia Ekzameno

s-ino: sinjorino

Sp: hispana lingvo

SPPE: Société pour la propagation de l’Espéranto

s-ro: sinjoro

STELO: Studenta Tutmonda E-ista Ligo

STT: Scienca kaj Teknika Terminaro

Sv: sveda lingvo

TAGE: Tutmonda Asocio de Geinstruistoj Esperantistaj

t.e.: tio estas

TEJO: Tutmonda E-ista Junulara Organizo

TEĴA: Tutmonda E-ista Ĵurnalista Asocio

TEKA: Tutmonda E-ista Kuracista Asocio

t.n.: tiel nomata

tr.: tradukis

Tu: turka lingvo

UD: Universala Deklaracio de Homaj Rajtoj

UEA: Universala Esperanto-Asocio

UEF: Unuiĝo Esperantista Franca

UFE: Universala Federacio Esperantista; Unuiĝo Franca por Esperanto

UIA: Unio de Internaciaj Asocioj

UK: Universala Kongreso

UL: Universala Ligo

UMEA: Universala Medicina Esperanto-Asocio

UN: Unuiĝintaj Nacioj

Unesko: Organizaĵo de UN por Eduko, Scienco kaj Kulturo

UV: Universala Vortaro

v.; vd.: vidu

VD: Vicdelegito

vol.: volumo

VPEA: Vjetnama Pacdefenda E-ista Asocio

